<!DOCTYPE html>
<html>
	<head>
		<title>stokje</title>
		<link rel="stylesheet" href="../min.css">
	</head>
	
	<body>
		<p>
			waterijsje op<br>
			stokje plakkerig<br>
			ik duw het in het zand<br>
			tussen de kinderkopjes<br>
			waar we vroeger speelden<br>
			met water en mieren<br>
			<br>
			naast de kinderkopjes<br>
			vroeger zandbak<br>
			nu moestuin<br>
			want we houden meer van pompoenen<br>
			dan van spelen in het zand<br>
			zeggen we<br>
			<br>
			zandstokje<br>
			ik duw het in het water<br>
			van een plantenbak<br>
			die in de schaduw staat<br>
			de zandkorrels vallen<br>
			vallen vallen donker weg<br>
			<br>
			de mieren spelen nog in het zand<br>
			ze dragen het hoofd van een insect<br>
			groter dan zijzelf<br>
			naar hun holletje<br>
			als kinderen die thuiskomen met<br>
			een afgehakte olifantenkop
		</p>
	</body>
</html>